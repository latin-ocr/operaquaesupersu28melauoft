47 PHlLlPPl MELANTHOle OPERA. 48

April. 22. Bellaium Langaeum, episcop. Paris„ rogat, ut causam Evangelii in Gallia promoveat.
25. Recuduntur Mel. loci communes, et apologia Aug. confess, quam fere novam facit.
Mittit orationem de odio sophistices.

Mai. 9. Respondet Sturmio, se libenter in Galliam venturum esse, modo spes sit boni aliquid efficiendi.
24. Melanthon scribit: „Quaestiones habeo multas physicas. Perveni enim ad eam partem, quae inscribitur
de anima.“ -— Physicen tractat.
Exeunte Maio Cruciger Norinbergam proficiscitur et dolet Mel., quod illum comitari sibi non liceat.

Iun. 7. Ex epistola Ioannis Friderici, Principis Electoris‚ ad Augustinum Schurfium et Hieron. Krapp d. d. 7.
Iun. (in Tabular. Vinar. Registr. O. fol. 156. Litt. J. J. J.) intelligitur, Principem decrevisse, ut suo
sumptu aedes Melanthonis amplior fieret et hortus adjiceretur ad aulam magis amplificandum. Sed simul
scribit, haec inchoanda esse demum „auf kunftige Fasten“.

23. Franciscus, rex Galliae, Melanthonem in Galliam vocat.
24. Fuitne Melanthon hoe anno die Ioannis baptistae Coloniae in conventu solemni Liberorum Ce-
menlarz'orwn ⁴52

Res haec est. -— Ordo Liberorum Cementariorum habet scriptum antiquum, quod Amstelodami in
tabulario ordinis asservatur, et continet declarationem moderatorum Mansionum seu Tabernaculorum,
item superiorum, factam et scriptam d. ⁵24. Iunii 1535. Coloniae in Conventu solemni, sub auspiciis
Electi Magistri, Herm anui, Archiepiscopi Coloniensis, habito. Declarationi in hoc conventu factae
XIX magistri Mansionum singulorum sua manu subscripserunt, inter quos, praeter Iacobum Prae-
positum s. Probestam, Albertum Hardenbergiu m, Iacobum ab Uttenhoven, legitur
etiam Philippus M elanthon. —- Quaesitum est, an hoc scriptum, quod non nisi superiori seculo
XVIIIvo innotuit, sit genuinum, an vero fictum? — Equidem illud scriptum non vidi, sed b. Miinterus,
episcopus Seelandiae, ipse ordini adscriptus, illud accurate depictum (ein Facsimile) vidit, et professus
est, se manum Melanthonis, sibi satis notam, agnovisse. Plurimi autem negarunt, see. XVI. ordinem
Liberorum cementariorum iam adfuisse, totumque scriptum ab impostore in gloriam Ordinis seculo
praeterlapso fictum esse contenderunt. Equidem in hac re aliquid definire quidem nolo, quum scri-
ptum ipsum videre non potuerim, sed tamen ea hic paucis attingere liceat, quae mihi, cogitanti hac de
re, sese sponte obtulerunt.

Putabam initio scriptum esse fictum, et sperabam, ex epistolis cum Lutheri tum Melanthonis, si se-
cundum dies et annos fuerint dispositae, facile intellectum iri, ubi Melanthon d. 20. — 30. Iunii 1535.
fuerit. Etenim si vel una epistola reperta fuisset, ex qua intelligeretur, Melanthonem d. 24. Iunii non
Coloniae, sed alibi fuisse, totum et iter et scriptum fictum esse necessario consequeretur. Quisque
scit, epistolas Lutheri secundum ordinem chronologicum dispositas demum prodiisse cura de Wettii, et
quidem epistolas ad ann. 1535. pertinentes in Vol. IV. epistolarum anno 1827. In his autem nihil
legitur, quod itineri Melanthonis contradicat. Certissime autem sperabam, me in epistolis Melanthonis
aliquid eiusmodi inventurum esse. Nam antea hae epistolae ita erant dispersae, et tam multae earum
nondum editae, ut nenio profecto aliquid in hac re vel affirmare vel negare potuisset. Sed collectis
undique ex libris editis et manuscriptis Melanthonis reliquiis, iisque in ordinem secundun] dies et annos
dispositis, nihil prorsus inveni, quod huic itineri Coloniensi officeret, imo intellexi, plane nullam extare
Melanthonis epistolam inde a d. 13. Iunii usque ad 7. Iulii anni 1535, scriptam, et esse igitur in or-
dine epistolarum lacunam, quae utique opinionem firmat, Melanthoneni illo tempore domi non fuisse
sed in itinere. De alio autem itinere, quod hoc tempore fecerit, plane nihil constat. Neque in cen-
turiis epistolarum aliorum hominum istius aevi tum editarum, tum nondum editarum, quas perlegi, ali-
quid inveni. quidquid quaesiverim, quod hoc iter Melanthonis aut testetur aut impugnet.

Quanquam autem nihil in epistolis vel Melanthonis vel aliorum legatur, quod testetur, eum hoc tem-
pore in itinere vel Coloniae fuisse, tamen etiam nihil omnino invenitur, quod testetur, euni alibi fuisse.
Intelligitur ergo, fieri utique potuisse, ut Melanthon iter Coloniam faceret, et lacunam trium septima-
narum, quae nullam prorsus Melanthonis epistolam habent, cum eiusmodi itinere non male congruere.
Hoc autem nemo scire potuit nisi is, qui omnes omnino epistolas Melanthonis ex sexcentis libris et
libellis et ex manuscriptis undique collectas et simul in ordinem chronologicum dispositas haberet.

Iam vero, si illa declaratio Coloniensis ab impostore, nescio quo, seculo praeterlapso demum conficta
esset, vix intelligeretur, quo modo tantae potuisset esse temeritatis, ut Melanthonem suo figmento im-
misceret, et contenderet illum d. ⁵24. Iunii h. a. Coloniae fuisse. Si ei notum fuit, quot Melanthonis
extent adhuc epistolae ex quovis mense et anno, quot earum lateant nondum editae, haud dubie non
ausus fuisset eiusmodi mendacium, quod facili negotio refutatum iri coniicere potuit vel una epistola

