49

Ι. ANNALES VITAE. 50

contradicente reperta. Simul etiam metuendae fuissent fere innumerae epistolae Lutheri, Cmcigeri,
Pomerani, et aliorum, praecipue Vitebergensium, ne ex iis doceatur, Melanthonem hoc tempore fuisse
Vitebergae vel in Saxonia. Quis autem putet, impostorem tantum studii impendisse in epistolas Me-
lanthonis potius quam alius hominis nomen, in quo eiusmodi difficultas non esst-t, adscripsisse? Quodsi
autem impostori ignota fuit ratio epistolarum Melanthonis, et ille temere finxit totam rem, profecto
mirandum est, hanc temeritatem felici casu iu hunc annum et mensem incidisse, ubi revera nunc
cognoscitur lacuna in ordine epistolarum, quae eiusmodi itineri convenit. Neque vero intelligitur causa,
cur ex multis nominibus, quibus impostor potuisset uti, Melanthonis nomen elegerit, et mendacium pro-
tulerit de homine, cuius vita tot viris doctis est nota, et de quo mentiri tam periculosum est. Dicat
aliquis, illum voluisse ordinem Cementariorum gloriola magni nominis ornare. At si hoc voluisset,
non intelligeretur cnr Melanthonem solum neque alios etiam nominasset, et cur in moderatoribus taber-
naculorum etiam nomina prorsus ignota, ut Hofmanni, Schroederi, Falckii, Heysseni et
aliorum legantur. Neque Albertus Hardenbergius et Iacobus Probesta tam ignobiles sunt,
ut temerarium non sit de illis mentiri, neque vero etiam tam illustres, ut· ex eorum nomine gloria
quaedam redundet ad ordinem Cementariorum.

Accedit aliud. In illo scripto cementariorum Albertus Hardenbergius dicitur magister mansionis,
quae est Fabirai s. Fabirani, i. e. Bremae. Liberi Cementarii.v qui nunc sunt, ignorarunt quae
Fabiraum sit urbs. Res vero explicatur ex historia litteraria sec. XVI. Commemorat Ptolemaeus lib.
11, c. 11. urbes et pagos Germaniae septentrionalis, et iu iis etiam pagum nomine φαβίρανον. Fran-
ciscus Irenicus in libro: „Germaniae exegesis, sive descriptio veteris, medii et recentis aevi,“ qui
prodiit Haganoae 1518 sol„ primus fuit, qui opinatus est Fahiranum Ptolemaei esse nunc Bremam.
Fidem rei fecit viris doctis sui aex-i, etiam Melanthoni, cum quo illi (ut docet Mel. epistola ad Alt-
hamerum Vol. I, p. 9²28 data) fuit familiaritas, et qui etiam in epistola ad Eberuin d. d. Π).
Iulii 1554 Breinam Fabiranum appellat; item Serveto, qui sub nomine Michaelis Villanovani Ptole-
maeum Lugduni Batavor. ¹535. fol. edidit, et ad φαβίρανον addit explicationis causa: Brema. fl At
postea sec. XVII. et sec. XVIII. nemo facile illam coniecturam Irenici amplius sequutus est. Iam
vero difficile intelligitur, quo modo impostor seculi XVIII. in illud obsoletum et oblivioni iarn tradi-
tum nomen Bremae inciderit, et cur illud elegerit, quum contra quisque videt, quo modo factum fuerit
anno 1535, ut pro Brema poneretur Fabiranum.

Si quis autem obiicit, Melanthonem, si iter Coloniam iecisset mense Iunio, haud dubie de illo itinere
aliquid scripturum fuisse in epistola ad Camerarium d. d. 7. Iulii, ubi vero nihil legatur: respondeo:
si Melanthon ordini Cementariorum adscriptus fuit, verisimile est idem de loachimo Camerario. Quis
scit, annon Camerarius comes itineris fuerit? Sed si Camerarius alienus fuit ab ordine, ei aliquid de
itinere scribere Melanthoni non licuit. Si Camerarius quoque fuit initiatus et Melanthon aliquid de
itinere ad eum scripsit, dubio caret, Camerarium vel epistolam totam, vel certe ea, quac de itinere
dicta erant, delevisse. Videmus enim, illum hoc fecisse et in aliis locis epistolarum Melanthonis,
quas edidit.

Alii monent, Melanthonem eiusmodi iter non sine commeatu a Principe Electore petendo facere po-
tuisse. Quanquam autem nihil constat, quod commeatum hoc tempore petierit, nemo tamen probare
potest, eum commeatum non petiisse. Praeterea autem ex epistolis Mel. cognoscitur, eum longiora
itinera saepe fecisse, ut Mansfeldiam, Magdeburgum, Wimariam, Braiideburguni, absque commeatu. Ex
epistola Crucigeri d. d. 18. Apr. 1538 videmus, Melanthonem inscio Principe Electore profectum esse
Brunsvigam ad conventum. In epistola ad Bellaium Langaeum d. d. 28. Aug. 1535, ubi loquitur de
potestate iter faciendi in Galliam ipsi denegata a Principe, addit: „nam hoc tempore, cum schola seces-
serit propter pestilentiam, necesse mihi omnino fuit, rem ad Principem referre“; ex quibus
satis perspicitur, Melanthonem commeatum ad iter Coloniam faciendum petere necessarium non putasse.

Alii fortasse obiicient, Melanthonem, si Liberorum Cementariorum socius fuisset, in epistolis ad
ordinis socios, ut Hardenbergium, Probestam, haud dubie etiam quaedam scripsisse, quae ad res et
mysteria ordinis spectarent. Quod quum non fecerit, sequi, eum non fuisse ordinis socium. Faten—
dum quidem est, nil in epistolis Mel. legi, quod ad res ordinis indubitate referendum sit, certe a me,
quamvis in id intento, nihil eiusmodi inventum esse. At nec sic res conficitur. Notum enim est,
Cementariis nullo modo licuisse ullum quid, quod ad ordinem spectet, litteris mandare, vel stylo exa-
rare, vel pingere, vel in lapidem caedere vel ullo quocunque modo notum facere; quare, si vel Me-
lanthon Cementarius fuerit, tamen in epistolis nil scripturus fuisset de ordine, idque eo minus quo magis
dubia erat illo tempore fides tabellariorum. Quanquam autem nulla in epistolis Mel. leguntur verba,
quae ad ordinem Cement. necessario sint referenda, tamen ex litteris certe hoc intelligitur, eum haud

MELANTH. OPER. vot. xxvm. D

