3ι PHlLlPPl MELANTHONIS OPERA. 4

pere culpandum esset. Prouunciatio nonnihil balbutiens non modo tanquam prava colloquentibus molesta et iniu-
cunda non fuit, sed puerilem loquacitatem visa etiam est decere. Quod vitium tamen procedente aetate attentione
et cura sic emendavit. ut vix tenuissima illius vestigia, verba praesertim eo accurate faciente, apparerent atque de-
prehenderentur.“ -— Graeca didicit a Simlero. — Mortuo avo vivebat cum fratre Georgio et Ioanne avunculo
apud sororem Ioannis Reuchlini, quod Reutheri et Reuchlini familiae cognatione coniungerentur3 quo factum
est, ut Reuchlinus pueri indolem et studia cognosceret. Hic libellos quosdam, inter quos plenior Grammaticae
Graecae tractatus et Lexicon Graeco-Latinum fuit, ei donavit, simulque auctor fuit, ut more doctorum illins aevi,
nomen suurn Schwarzerd, quod lingua latina exprimi vix potest, in graecum Melanchthonis mutaret, quo Phi-
lippus postea constanter usus est, quanquam, dum in Suevia vivebat, se etiam haud raro a patria Philippum Bretta-
num nominabat. Illum vero postea, et quidem inde ab anno 1531. mutasse Melanchthonem in Melanthonem,
ut κακοφωνίαν vitaret, et postea non nisi posteriore forma usum esse, alio loco dixi.

ἈΝΝΟ 1509.

Cura matris et propinquorum Philippus missus est Heidelbergam, ut ibi studia prosequeretur. Albo Aca-
demico sic inscriptus legitur: „In Rectoratu lI Mag. Iohannis W⁷ysers de Oberspach, Iurium Licentiati, intitulatus
est d. XIII. Oct. 1509 Philippus Schwarzerd de Brettenfl (Cf. Buttinghausen Beitriige zur Pffilz. Gesch.
P. Ι. p. 38.) — Vixit ibi apud Doctorem illo loco et tempore clarissimum, Pallantem Spangelium. Ibi, quum
nuptiae Georgii, Ducis Pomeraniae et filiae Palatini Electoris celebrarentur, Philippus, adolescens, (ut ipse narrat
in epist. d. d. 14. Apr. 1560) portabat vina hospitibus Pomeranicis apud suum doctorem. Quod ne quis miretur,
cogitet, illo tempore Academias a Gymnasiis non, ut nunc sunt, satis distinctas fuisse, sed simul Gymnasiorum
loco Academias fuisse, ideoque discipulos etiam iuniores, non, ut nunc, per tres vel quatuor annos in Academiis
vixisse, sed plerumque per plures annOS. imo per sexennium vel decennium.

ANNO 1511 sq.

Anno 1511. d. 11. Iun. Philippus, iuvenis fere XIV annorum, Baccalaureus factus est. — Operam dedit ¹
instituendis duobus filiis Comitis Ludovici a Loewenstein.
Postea titulum Magistri liberalium artium ab Academia petiit, qui vero ei non datus est quod doctores

quidam illum honorem iuvenili aetati tribuere nollent. Quod aegre ferens, et a crebris tentationibus febrilibus
vexatus, Philippus locum mutare decrevit.

ANNO 1512 sq.

Anno 1512. d. 17. Sept. adiit Acade-miani Tubingensem, in qua usque ad abitum suum in Saxoniam
(1518) semper est versatus, primum discipulus, mox vero ipse doctor aliorum. Operam dedit potissimum litteris
graecis latinisque, philosophiae, historiae, eloquentiae, dialecticae, mathematicae, simulque audivit Theologos (prae-
cipue Lempum, scholasticam theologiam tradentem), Iurisconsultos, et praecipue Medicos, quorum Galenum studio·-
sissime legit, adeo ut plura memoriter posset recitare. Inter philosophos et bonarum litterarum doctores praecipue
audivit Franciscum Stadianum, Ioannem Stoflerum, Henricum Bebelium, Io. Brassicanum.

ANNO 1514.

D. 25. Ianuarii, Decano Io. Kress, bonarum artium Magister factus est.

Habebat illo tempore Tubingae officinam typographicam Thomas Anshelmus. Hic opera Melanthonis usus
est, ut libri, qui a se ederentur, correctiores prodirent. Quum mense Martio clarorum virorum epistolas ad Io.
Reuchlinum missas ederet, Melanthon huic libello praefationem praemisit de stylo epistolari. I-'orro quum eodem
anno Anshelmus Naucleri chronicon exprimendum suscepisset, Philippus multa, quae corrupta essent, emendavit,
mutila complevit, supervacanea praecidit, confusa in ordinem redegit.

Ipse incipit iuvenes docere.

ANNO 1515.

In controversia, quae hoc tempore Reuchlino fuit cum Monachis, Philippus Reuchlino „assidue et fideliter

